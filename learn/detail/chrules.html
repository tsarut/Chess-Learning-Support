<html>
<head>
	<title></title>
	<meta http-equiv="Content-Type" content="text/html; charset=utf-8" />
	<style type="text/css">
		@import url(../../font/thsarabunnew.css);
		@charset "utf-8";

		body {
			background-image:url(../../gui/bg.png);
			background-size:100%;
			background-position:center;
			background-attachment:fixed;
		}

		#content{
			font-family: 'THSarabunNew', sans-serif;
			font-size: 20px;
			text-indent: 36px;
			color:black;
		}

		#contentpic{
			zoom: 0.5;
		}

		#description{
			font-family: 'THSarabunNew', sans-serif;
			font-style: italic;
			font-size: 15px;
			text-align: center;
			color:black;
		}

		#pname{
			font-family: 'THSarabunNew', sans-serif;
			font-weight:bold;
			font-size: 30px;
			text-align: center;
			color:black;
		} 

		#hcontent{
			font-family: 'THSarabunNew', sans-serif;
			font-weight:bold;
			font-size: 25px;
			text-align: center;
			color:black;
		}

	</style>

</head>
<body>
	<div id="pname">หมากรุกจีน</div><br>
	<div id="hcontent">การจัดวางหมาก และกระดาน</div><br>
	<div id="content">หมากรุกจีนจะใช้กระดานขนาด 9แถว x 8หลัก (จุดตัดจำนวน 10 x 9 จุด) แตกต่างจากกระดานหมากรุกทั่วๆ ไป ทำให้ไม่สามารถใช้กระดานประเภทอื่นมาแทนได้ โดยกระดานหมากรุกจีนจะมีเพียงสีเดียวทั้งกระดาน ตัวหมากจะวางลงบนจุดตัด และมีการแบ่งกระดานเป็น 3 บริเวณคือ เขตพระราชวัง แม่น้ำ และบริเวณทั่วไป</div>
	<div id="content">ตัวหมากจะแบ่งออกเป็น 2 ฝ่าย ใช้สี “แดง” กับ “ดำ” เป็นตัวกำหนด ซึ่งการจัดเรียงหมากของทั้ง 2 ฝ่ายจะเป็นไปในรูปแบบเดียวกันคือ</div>
		<li id="content">แถวแรก “กือ(เรือ)-เบ๊(ม้า)-เฉีย(ช้าง)-สือ(องครักษ์)-ตี่(ขุน)-สือ-เฉีย-เบ๊-กือ”</li>
		<li id="content">แถวที่สามจะวาง “เผ่า(ปืนใหญ่)” 2 ตัว โดยวางเว้นจากขอบกระดานแต่ละด้านมา 1 จุด</li>
		<li id="content">แถวที่สี่จะวาง “จุก(เบี้ย)” 5 ตัว โดยวางตัวแรกที่จุดขอบกระดาน แล้วเว้น 1 จุดเพื่อวางตัวต่อไปจนครบ</li>
	<div id="content">ซึ่งกระดานหมากรุกจีนโดยทั่วไปจะมีเครื่องหมายระบุตำแหน่งวางหมากเริ่มต้น เพื่อเพิ่มความสะดวกในการจัดวางหมากดังภาพ</div><br>
		<center><table><tr>
			<td><img src="../../gui/content/chboardmark.png" id="contentpic"></td>
			<td><img src="../../gui/content/chboard.png" id="contentpic"></td></tr>
			<tr><td><div id="description">เครื่องหมายระบุตำแหน่งวางหมาก</div></td>
			<td><div id="description">การจัดวางหมากบนกระดานของหมากรุกจีน</div></td></tr>
		</table></center><br><br>
	<div id="hcontent">กติกาและวิธีการเล่น</div>
	<div id="content">ผู้เล่นแต่ละฝ่ายผลัดกันเดินหมากของฝ่ายตนเองครั้งละ 1 ตัว ส่วนใหญ่สีแดงจะได้เริ่มก่อน (เดิมไม่มีการกำหนดตายตัว และต่างกันไปตามแต่ละที่)</div><br>
		<center><img src="../../gui/content/chmove.gif" id="contentpic"><div id="description">การเดินหมาก</div></center><br><br>
	<div id="content">การเดินหมากจะเดินไปตามจุดตัดแต่ละจุดบนตารางตามกฎการเดินของหมากแต่ละตัว โดยสามารถเดินไปยังจุดที่ว่างอยู่ได้ตามปกติ ไม่สามารถเดินข้ามหมากตัวอื่นที่ขวางเส้นทางการเดินได้ หากช่องที่สามารถเดินไปได้มีหมากขวางอยู่ ก็ให้ดูฝ่ายของหมากที่ขวาง หากเป็นฝ่ายเดียวกันจะไม่สามารถเดินไปยังช่องนั้นได้ แต่หากเป็นฝ่ายตรงข้ามสามารถเดินไปยังช่องนั้นเพื่อ <b>“กินหมาก”</b> ของฝ่ายตรงข้ามได้ โดยหมากตัวที่ถูกกินจะถูกนำออกนอกกระดาน ไม่สามารถนำมาเล่นต่อได้ (ทั้งนี้หมากบางชนิดจะมีข้อยกเว้นในการกินหมากอยู่ ต้องดูตามกฎการเดินหมากด้วย)</div><br>
		<center><img src="../../gui/content/chcapture.gif" id="contentpic"><div id="description">การกินหมาก</div></center><br><br>
	<div id="content"><b>การขัดขา</b> เกิดขึ้นเฉพาะ “เฉีย” กับ “เบ๊” เท่านั้น คือการที่มีหมากขวางทางเดินทำให้ไม่สามารถเดินไปยังจุดที่ว่างอยู่ตามระยะได้ เนื่องจากเกมนี้ไม่มีการเดินใดที่สามารถกระโดดข้ามหมากอื่นได้ โดยเฉียจะโดนขัดขาแนวทแยง ส่วนเบ๊จะโดนขัดขาแนวตรงดังภาพ</div><br>
		<center><table><tr>
			<td><img src="../../gui/content/chblock_el.gif" id="contentpic"></td>
			<td><img src="../../gui/content/chblock_kn.gif" id="contentpic"></td></tr>
			<tr><td><div id="description">การขัดขาเฉีย</div></td>
			<td><div id="description">การขัดขาเบ๊</div></td></tr>
		</table></center><br><br>
	<div id="content"><b>เขตพระราชวัง</b> เป็นเขตจัตุรัสขนาด 9 x 9 จุด บริเวณกลางกระดานของทั้ง 2 ฝ่าย ซึ่งหมาก 2 ตัว คือ “ตี่” และ “สือ” สามารถเดินได้ภายในเขตนี้เท่านั้น</div><br>
		<center><img src="../../gui/content/chpalace.png" id="contentpic"><div id="description">เขตพระราชวัง</div></center><br><br>
	<div id="content"><b>แม่น้ำและการเลื่อนยศ</b> เป็นบริเวณแถวยาวกลางกระดานที่ใช้แบ่งทั้ง 2 ฝ่ายออกจากกัน โดยมีหมาก 2 ตัวที่ได้รับผลกระทบจากเขตนี้ คือ “เฉีย” จะไม่สามารถเดินข้ามแม่น้ำไปฝั่งตรงข้ามได้ ส่วน “จุก” เมื่อข้ามแม่น้ำจะได้รับการเลื่อนยศให้มีอำนาจการเดินมากขึ้น</div><br>
		<center><table><tr>
			<td><img src="../../gui/content/chriver.png" id="contentpic"></td>
			<td><img src="../../gui/content/chpromotion.gif" id="contentpic"></td></tr>
			<tr><td><div id="description">เขตแม่น้ำ</div></td>
			<td><div id="description">การเลื่อนยศ</div></td></tr>
		</table></center><br><br>
	<div id="content">หากเดินหมากไปยังช่องที่หมากตัวนั้นสามารถกินตี่ของฝ่ายตรงข้ามได้ในตาต่อไป จะขานเรียกตานี้ว่า <b>“รุก”</b> โดยตาต่อไปของฝ่ายตรงข้ามต้องนำหมากอื่นมาป้องกัน หรือเดินตี่หนีไปจากช่องที่ถูกเล็งกินอยู่ก่อนเท่านั้น</div><br>
		<center><img src="../../gui/content/chcheck.png" id="contentpic"><div id="description">การรุก (กือแดงรุกตี่ดำ)</div></center><br><br>
	<div id="content">ซึ่งหากตี่ที่ถูกรุกอยู่ไม่สามารถเดินหนี, ป้องกันการถูกรุก หรือกินหมากที่รุกอยู่ได้ จะเรียกการรุกครั้งนี้ว่า <b>“รุกฆาต” หรือ “รุกจน”</b> และฝ่ายที่ถูกรุกฆาตจะเป็นฝ่ายแพ้ไป</div><br>
		<center><img src="../../gui/content/chcheckmate.png" id="contentpic"><div id="description">การรุกจน (หมากแดงรุกจนหมากดำ)</div></center><br><br>
	<div id="content">แม้ตี่ไม่ได้ถูกรุก แต่ผู้เล่นไม่สามารถเดินหมากตัวใดได้เลยหรือเดินตี่ได้แต่จะถูกกินตี่ จะเรียกตานี้ว่า <b>“เข้าตาอับ”</b> ซึ่งฝ่ายที่เข้าตาอับจะเป็นฝ่ายแพ้ (ต่างจากหมากรุกประเภทอื่นที่ให้ถือว่าเสมอกัน)</div><br>
		<center><img src="../../gui/content/chstalemate.png" id="contentpic"><div id="description">เข้าตาอับ</div></center><br><br>
	<div id="content">หากมีการจับเวลา ฝ่ายที่ไม่สามารถรักษาเวลาการเล่นของตนได้จะเป็นฝ่ายแพ้เช่นกัน</div><br>
	<div id="content"><b>การเดินซ้ำหรือรุกล้อ</b> คือมีตาเดินที่ทำให้เกิดรูปของหมากบนกระดานซ้ำถึง 3 ครั้ง หากเป็นการบังคับเดินซ้ำ ฝ่ายที่ถูกบังคับให้เดินซ้ำจะเป็นฝ่ายแพ้ แต่หากเดินซ้ำทั้งที่ไม่ถูกบังคับเดินจะถือว่าเสมอกัน</div><br>
	<div id="content"><b>การประจันหน้า</b> คือการที่ฝ่ายใดฝ่ายหนึ่งถูกบังคับให้เดินตี่ออกมาประจันหน้ากับตี่ฝ่ายตรงข้าม โดยไม่มีหมากอื่นใดขวางอยู่ ฝ่ายที่ต้องเดินออกมาจะเป็นฝ่ายแพ้</div><br>
		<center><img src="../../gui/content/chconfront.png" id="contentpic"><div id="description">การประจันหน้า</div></center><br><br>
	<div id="content"><b>การนับศักดิ์หมาก</b> จะเริ่มนับทันทีเมื่อฝ่ายเป็นรองเหลือตี่เพียงตัวเดียวเท่านั้น ส่วนฝ่ายเป็นต่อเหลือหมากมากพอที่จะรุกตี่ให้จนได้ ถ้าสามารถนับได้ครบตามเงื่อนไขจะถือว่าเสมอกัน (ทั้ง 2 ฝ่ายผลัดกันเดินเสร็จนับเป็น 1 ครั้ง เริ่มจากฝ่ายเป็นรอง)  โดยจะนับไปสุดที่ใดนั้น ให้ดูหมากที่ฝ่ายเป็นต่อมีดังนี้</div>
		<li id="content">มีกืออยู่ 2 ตัว นับถึง 9</li>
		<li id="content">มีกืออยู่ 1 ตัว นับถึง 18</li>
		<li id="content">ไม่มีกือแล้ว แต่มีเผ่า 2 ตัว นับถึง 27</li>
		<li id="content">ไม่มีกือแล้ว แต่มีเบ๊ 2 ตัว นับถึง 27</li>
		<li id="content">ไม่มีกือ เผ่า และเบ๊แล้ว แต่มีจุก 5 ตัว นับถึง 18</li>
		<li id="content">ไม่มีกือ เผ่า และเบ๊แล้ว แต่มีจุก 4 ตัว นับถึง 27</li>
		<li id="content">ไม่มีกือ เผ่า และเบ๊แล้ว แต่มีจุก 3 ตัว นับถึง 36</li>
		<li id="content">ไม่มีกือ เผ่า และเบ๊แล้ว แต่มีจุก 2 ตัว นับถึง 45</li>
	<div id="content">ทั้งนี้ฝ่ายเป็นรองมีสิทธิ์ที่จะเลือกนับศักดิ์ที่น้อยกว่าครบก่อนได้ เมื่อฝ่ายเป็นรองนับจนครบแล้ว ฝ่ายเป็นต่อจะมีโอกาสเดินได้อีก 1 ตา หากไม่สามารถรุกฆาตอีกฝ่ายได้ จึงจะถือว่าเสมอ (สรุปผลที่ตาฝ่ายเป็นต่อ)</div><br>
	<div id="content"><b>รุกไม่จนเพราะมีหมากไม่เพียงพอ</b> จะเกิดขึ้นได้เมื่อสำรวจบนกระดานพบว่าไม่เหลือหมากเพียงพอที่จะมีฝ่ายใดขานรุกจนกันได้ โดยที่เข้าเงื่อนไขหลักๆ ดังต่อไปนี้</div><br>
		<li id="content">เหลือตี่ กับ ตี่</li>
		<li id="content">เหลือตี่ และจุกตัวเดียว กับ ตี่</li>
		<li id="content">เหลือตี่ และเบ๊ตัวเดียว กับ ตี่</li>
		<li id="content">เหลือตี่ และเผ่าตัวเดียว กับ ตี่</li>
		<li id="content">เหลือตี่ และเฉียตัวเดียว หรือ 2 ตัว กับ ตี่</li>
		<li id="content">เหลือตี่ และสือตัวเดียว หรือ 2 ตัว กับ ตี่</li><br>
	<div id="content"><b>การขอยอมแพ้ / ขอเสมอ</b> สามารถขอเมื่อไหร่ก็ได้ แต่การขอเสมอต้องได้รับการยินยอมจากทั้งสองฝ่าย</div><br>
	<div id="content"><b>การผิดกติกา (Forfeit)</b> ฝ่ายที่โกง, ทำผิดกฎของเกม หรือผิดข้อตกลงในการแข่งขันจะถูกปรับเป็นฝ่ายแพ้</div><br>



</body>
</html>