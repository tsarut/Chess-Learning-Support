<html>
<head>
	<title></title>
	<meta http-equiv="Content-Type" content="text/html; charset=utf-8" />
	<style type="text/css">
		@import url(../../font/thsarabunnew.css);
		@charset "utf-8";

		body {
			background-image:url(../../gui/bg.png);
			background-size:100%;
			background-position:center;
			background-attachment:fixed;
		}

		#content{
			font-family: 'THSarabunNew', sans-serif;
			font-size: 20px;
			text-indent: 36px;
			color:black;
		}

		#contentpic{
			zoom: 0.5;
		}

		#description{
			font-family: 'THSarabunNew', sans-serif;
			font-style: italic;
			font-size: 15px;
			text-align: center;
			color:black;
		}

		#pname{
			font-family: 'THSarabunNew', sans-serif;
			font-weight:bold;
			font-size: 30px;
			text-align: center;
			color:black;
		} 

		#hcontent{
			font-family: 'THSarabunNew', sans-serif;
			font-weight:bold;
			font-size: 25px;
			text-align: center;
			color:black;
		}

	</style>

</head>
<body>
	<div id="pname">หมากรุกสากล</div><br>
	<div id="hcontent">การจัดวางหมาก และกระดาน</div><br>
	<div id="content">หมากรุกสากลจะใช้กระดานขนาด 8แถว x 8หลัก โดยจะเรียกแถวแนวนอนว่า “แรงค์ (Rank)” ซึ่งจะใช้หมายเลขกำกับตั้งแต่ 1 ถึง 8 และเรียกแถวแนวตั้งว่า “ไฟล์ (File)” ซึ่งจะใช้ตัวอักษรกำกับตั้งแต่ a ถึง h สีของแต่ละจัตุรัสในกระดานหมากรุกสากลจะสลับกัน แบ่งเป็น 2 สีคือ “สีอ่อน” และ “สีเข้ม” โดยจัตุรัสสีอ่อนจะอยู่ทางขวาสุดของแรงค์ที่ใกล้ผู้เล่นที่สุด (เหตุที่มีการใช้ตัวอักษรและเลขกำกับนั้น เพื่อสะดวกในการบันทึกการเดินหมากในแต่ละตา และยังนำไปใช้สำหรับการศึกษาการเล่นได้อีกด้วย)</div><br>	
	<div id="content">ตัวหมากจะแบ่งออกเป็น 2 ฝ่าย ใช้สีหมาก “ขาว” กับ “ดำ” เป็นตัวกำหนด จัดวางตัวหมากลงบนกลางช่องโดยที่ Queen จะต้องอยู่ในจัตุรัสสีเดียวกับตัวมันเสมอ (ส่งผลให้หมากสีขาวจะวางเริ่มที่ฝั่งแรงค์ 1 เสมอ) และอยู่ในไฟล์ เดียวกับ Queen ของอีกฝ่าย ซึ่ง King จะอยู่ในไฟล์ข้างๆ และตรงกับ King ของอีกฝ่ายเช่นกัน ซึ่งทั้ง 2 หมากนี้จะอยู่กลางกระดาน หมากที่เหลือจะเรียงตามลำดับคือ “Rook-Knight-Bishop-X-X-Bishop-Knight-Rook” ส่วน Pawn ทั้ง 8 ตัวจะวางอยู่ในแรงค์ถัดไปทั้งหมด ดังภาพ</div><br>
		<center><img src="../../gui/content/inboard.png" id="contentpic"><div id="description">การจัดวางหมากบนกระดานของหมากรุกสากล</div></center><br><br>
	<div id="hcontent">กติกาและวิธีการเล่น</div>
	<div id="content">ผู้เล่นแต่ละฝ่ายผลัดกันเดินหมากของฝ่ายตนเองครั้งละ 1 ตัว (ยกเว้น “การเข้าป้อม (Castling)” ที่จะเดินหมาก 2 ตัวในตาเดียวกัน) โดยสีขาวจะได้เริ่มเดินก่อนเสมอ</div><br>
		<center><img src="../../gui/content/inmove.png" id="contentpic"><div id="description">การเดินหมาก</div></center><br><br>
	<div id="content">การเดินหมากจะเดินไปตามจัตุรัสบนตาราง ตามกฎการเดินของหมากแต่ละตัว โดยสามารถเดินไปจัตุรัสที่ว่างได้ตามปกติ (ไม่สามารถเดินข้ามหมากตัวอื่นที่ขวางเส้นทางการเดินได้ ยกเว้น Knight เท่านั้น) แต่หากจัตุรัสที่ต้องการเดินไปได้มีหมากขวางอยู่ ก็ให้ดูสีของหมากที่ขวาง หากเป็นสีเดียวกันจะไม่สามารถเดินไปยังจัตุรัสนั้นได้ แต่หากคนละสีกันก็สามารถเดินไปยังจัตุรัสนั้นเพื่อ <b>“กินหมาก (Capture)”</b> ของฝ่ายตรงข้ามได้ โดยหมากตัวที่ถูกกินจะถูกนำออกนอกกระดาน ไม่สามารถนำมาเล่นต่อได้ (ทั้งนี้หมากบางชนิดจะมีข้อยกเว้นในการกินหมากอยู่ ต้องดูตามกฎการเดินหมากด้วย)</div><br>
		<center><img src="../../gui/content/incapture.png" id="contentpic"><div id="description">การกินหมาก หรือ Capture</div></center><br><br>
	<div id="content"><b>การเข้าป้อม (Castling)</b> คือการเดินหมากแบบพิเศษที่ใช้ได้เพียง 1 ครั้งในเกม โดยจะเดิน King ไปหา Rook ผ่านสองจัตุรัสในแรงค์ แล้วเดิน Rook ข้ามมายังจัตุรัสล่าสุดที่ King เดินผ่านมา ซึ่งต้องอยู่ภายใต้เงื่อนไขดังนี้</div><br>
		<li id="content">King และ Rook ที่จะเข้าป้อมจะต้องไม่เคยเดินมาก่อนเลยในเกมนี้</li>
		<li id="content">ต้องไม่มีหมากอื่นมาคั่นขวางระหว่าง King กับ Rook</li>
		<li id="content">King จะต้องไม่ถูก Check อยู่ และจัตุรัสทั้ง 2 ที่จะเดินผ่านต้องไม่ถูกเล็งกินโดยอีกฝ่ายอยู่ ส่วน Rook จะอยู่ในสถานะใดหรือเดินผ่านจุดโดนเล็งกินยังไงก็ได้</li>
		<center><img src="../../gui/content/incastling.png" id="contentpic"><div id="description">การเข้าป้อม หรือ Castling</div></center><br><br>
	<div id="content"><b>การเลื่อนขั้น (Promotion)</b> เมื่อ Pawn สามารถเดินไปยังแรงค์สุดท้าย (แรงค์แรกของฝ่ายตรงข้าม) จะต้องเปลี่ยนตัวหมากเป็น 1 ใน 4 หมากต่อไปนี้คือ Queen, Knight, Rook หรือ Bishop ซึ่งโดยปกติจะเปลี่ยนไปเป็น Queen ยกเว้นในบางกรณีที่จะเปลี่ยนเป็นหมาก 3 ตัวที่เหลือ (เรียกอีกแบบว่า “Underpromotion”) ทั้งนี้ผู้เล่นสามารถเลื่อนขั้น Pawn เป็นหมากที่ระบุไว้ตัวใดก็ได้อย่างอิสระ โดยไม่มีข้อจำกัดจำนวนหมากสูงสุดแต่อย่างใด (มี Queen/Knight/Rook/Bishop มากกว่าจำนวนที่มีตอนเริ่มเกมได้)</div><br>
		<center><img src="../../gui/content/inpromotion.png" id="contentpic"><div id="description">การเลื่อนขั้น หรือ Promotion</div></center><br><br>
	<div id="content"><b>การกินผ่าน (En passant)</b> เมื่อมีการเดิน Pawn ครั้งแรกมา 2 จัตุรัส (ดูที่หัวข้อ Pawn) แล้วมี Pawn ฝ่ายตรงข้ามอยู่ในไฟล์ข้างๆ ที่จะเดินไป Pawn ฝ่ายตรงข้ามมีสิทธิที่จะทำการกินผ่านได้ โดยเดินไปยังจัตุรัสด้านหลัง Pawn ที่เดินมา ซึ่งการกินผ่านนี้จะทำได้ในตาถัดมาเท่านั้น ดังภาพ</div><br>
		<center><img src="../../gui/content/inenpassant.png" id="contentpic"><div id="description">การกินผ่าน หรือ En passant</div></center><br><br>
	<div id="content">หากเดินหมากไปยังจัตุรัสที่หมากตัวนั้นสามารถกิน King ของฝ่ายตรงข้ามได้ในตาต่อไป จะขานเรียกว่า <b>“Check”</b> โดยฝ่ายตรงข้ามต้องนำหมากอื่นมาป้องกัน หรือเดิน King หนีไปจากจัตุรัสที่ถูกเล็งกินอยู่ก่อนเท่านั้น (เมื่อถูก Check อยู่ จะไม่สามารถทำ “การเข้าป้อม (Castling)” ได้)</div><br>
		<center><img src="../../gui/content/incheck.png" id="contentpic"><div id="description">การรุก หรือ Check (หมากขาวเป็นฝ่าย Check)</div></center><br><br>
	<div id="content">ซึ่งหาก King ที่ถูกขาน Check อยู่ไม่สามารถเดินหนี, นำหมากมาป้องกัน หรือกินหมากที่เล็งกินตัวมันอยู่ได้ จะขานว่า <b>“Checkmate”</b> ซึ่งฝ่ายที่ถูก Checkmate จะเป็นฝ่ายแพ้</div><br>
		<center><img src="../../gui/content/incheckmate.png" id="contentpic"><div id="description">การรุกฆาต หรือ Checkmate (หมากขาวเป็นผ่าย Checkmate)</div></center><br><br>
	<div id="content">แต่หาก King  ไม่ได้ถูก Check และผู้เล่นไม่สามารถเดินหมากตัวใดได้เลย (ทั้งนี้ King ไม่สามารถเดินไปยังจัตุรัสที่ถูกเล็งกินอยู่ได้) จะเรียกตานี้ว่า <b>“Stalemate”</b> ซึ่งผลการเล่นจะถือว่าเสมอกัน</div><br>
		<center><img src="../../gui/content/instalemate.png" id="contentpic"><div id="description">หมากจน หรือ Stalemate</div></center><br><br>
	<div id="content">หากมีการจับเวลา ฝ่ายที่ไม่สามารถรักษาเวลาการเล่นของตนได้จะเป็นฝ่ายแพ้เช่นกัน</div><br>
	<div id="content"><b>การเดินซ้ำไปมาสามครั้ง (Threefold repetition of a position)</b> เมื่อทั้งสองฝ่ายเดินหมากซ้ำที่ไปมาทั้งที่ไม่ได้เกิดความเสียเปรียบใดๆ ขึ้น และไม่จำเป็นที่จะต้องเป็นตาเดินติดต่อกันครบ 3 ครั้ง จะถือว่าเสมอกัน</div><br>
	<div id="content"><b>กฎการเดินครบห้าสิบครั้ง (The fifty-move rule)</b> ผู้เล่นสามารถบอกเสมอได้เมื่อไม่มีการกินหมาก และการเดิน Pawn เกิดขึ้นเลยภายใน 50 ตาเดินล่าสุดที่ผ่านไปในเกมนั้น ซึ่งเริ่มนับได้ทันทีที่เกิดการกินหมากหรือการเดิน Pawn ครั้งสุดท้าย (ตาเดินในที่นี้คือทั้ง 2 ฝ่ายผลัดกันเดินเสร็จ 1 ครั้ง นับเป็น 1 ตาเดิน) และหากสามารถรุกฆาตได้ตอนครบ 50 ตาเดินพอดี ฝ่ายที่รุกฆาตได้จะถือว่าเป็นฝ่ายชนะ เนื่องจากแม้จะเดินครบ 50 ครั้งแล้ว เกมจะไม่ตัดเสมอโดยทันที ต้องรอจนกว่าจะมีผู้ขานเสมอเท่านั้นจึงจะถือว่าเสมอกัน</div><br>
	<div id="content"><b>รุกไม่จนเพราะมีหมากไม่เพียงพอ (Insufficient material)</b> จะเกิดขึ้นได้เมื่อทั้งสองฝ่ายไม่มีเบี้ยเหลืออยู่แล้ว และบนกระดานพบว่าไม่เหลือหมากเพียงพอที่จะมีฝ่ายใดขาน Checkmate กันได้ โดยที่เข้าเงื่อนไขหลักๆ ดังต่อไปนี้</div><br>
		<li id="content">เหลือ King กับ King</li>
		<li id="content">เหลือ King และ Knight ตัวเดียว กับ King</li>
		<li id="content">เหลือ King และ Bishop ตัวเดียว กับ King</li>
		<li id="content">เหลือ King และ Bishop ตัวเดียว กับ King และ Bishop ตัวเดียว (Bishop ทั้ง 2 ฝ่ายเป็นสีเดียวกัน)</li>
		<div id="content">กรณีนอกเหนือจากนี้ยังมีโอกาสที่จะเกิดการแพ้-ชนะหากฝ่ายใดฝ่ายหนึ่งเพลี่ยงพล้ำได้ ซึ่งจะมีกฎการเดินครบห้าสิบครั้งรองรับอีกทีหนึ่ง</div><br>
	<div id="content"><b>การขอยอมแพ้ / ขอเสมอ</b> สามารถขอเมื่อไหร่ก็ได้ แต่การขอเสมอต้องได้รับการยินยอมจากทั้งสองฝ่าย</div><br>
	<div id="content"><b>การผิดกติกา (Forfeit)</b> ฝ่ายที่โกง, ทำผิดกฎของเกม หรือผิดข้อตกลงในการแข่งขันจะถูกปรับเป็นฝ่ายแพ้</div><br>



</body>
</html>