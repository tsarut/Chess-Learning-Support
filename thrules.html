<html>
<head>
	<title></title>
	<meta http-equiv="Content-Type" content="text/html; charset=utf-8" />
	<style type="text/css">
		@import url(font/thsarabunnew.css);
		@charset "utf-8";

		#content{
			font-family: 'THSarabunNew', sans-serif;
			font-size: 20px;
			text-indent: 36px;
			color:black;
		}

		#contentpic{
			zoom: 0.5;
		}

		#description{
			font-family: 'THSarabunNew', sans-serif;
			font-style: italic;
			font-size: 15px;
			color:black;
		}

		#pname{
			font-family: 'THSarabunNew', sans-serif;
			font-weight:bold;
			font-size: 30px;
			text-align: center;
			color:black;
		} 

		#hcontent{
			font-family: 'THSarabunNew', sans-serif;
			font-weight:bold;
			font-size: 25px;
			text-align: center;
			color:black;
		}

	</style>

</head>
<body>
	<div id="pname">หมากรุกไทย</div><br>
	<div id="hcontent">การจัดวางหมาก และกระดาน</div><br>
	<div id="content">หมากรุกไทยจะใช้กระดานขนาด 8แถว x 8หลัก โดยพื้นฐานกระดานหมากรุกไทยจะมีช่องเป็นสีเดียวกันทั้งตาราง แต่สามารถใช้กระดานสลับสีของหมากรุกสากลก็ได้ โดยตัวหมากจะวางลงบนกลางช่อง จัดเรียงหมากของฝั่งเราเริ่มต้นที่แถวแรกไปตามลำดับคือ “เรือ-ม้า-โคน-ขุน-เม็ด-โคน-ม้า-เรือ” จากนั้นที่แถวที่ 3 ของฝั่งเรา จะวางเบี้ยทั้ง 8 ตัวเรียงไปตามหลัก ดังภาพ</div><br>	
		<center><img src="gui/content/thboard.png" id="contentpic"><div id="description">การจัดวางหมากบนกระดานของหมากรุกไทย</div></center><br><br>
	<div id="content">หลักในการวางหมากของอีกฝ่ายก็วางในรูปแบบเดียวกัน ซึ่งจะเห็นได้ว่าขุนและเม็ดของแต่ละผ่ายจะไม่ได้อยู่ในหลักเดียวกัน ต่างจากของหมากรุกสากลที่ขุนจะอยู่ในหลักเดียวกัน หลักในการจำกันสับสนเวลาวางหมากฝั่งตนเองคือขุนอยู่ซ้าย เม็ดอยู่ขวาเสมอ ซึ่งคาดว่าการจัดวางแบบนี้นั้น เพื่อให้เม็ดของทั้งสองฝ่ายสามารถเดินมาปะทะกันได้ ส่วนสาเหตุที่แท้จริงนั้นยังไม่ทราบแน่ชัด</div><br>
	<div id="hcontent">กติกาและวิธีการเล่น</div>
	<div id="content">ผู้เล่นแต่ละฝ่ายผลัดกันเดินหมากของฝ่ายตนเองครั้งละ 1 ตัว โดยหมากรุกไทยนั้นไม่มีการระบุชัดเจนว่าหมากสีใดจะเริ่มก่อนต่างจากหมากรุกสากลที่กำหนดให้สีขาวเริ่มก่อน ดังนั้นทั้งสองฝ่ายต้องตกลงกันเองหรือสุ่มผู้เริ่มก่อน</div><br>
		<center><img src="gui/content/thmove.png" id="contentpic"><div id="description">การเดินหมาก</div></center><br><br>
	<div id="content">การเดินหมากจะเดินไปตามช่องต่างๆ บนตาราง (หรือเรียกว่า “ตา” ก็ได้) ตามกฎการเดินของหมากแต่ละตัว โดยสามารถเดินไปยังช่องว่างได้ตามปกติ (ไม่สามารถเดินข้ามหมากตัวอื่นที่ขวางเส้นทางการเดินได้ ยกเว้น ม้า เท่านั้น) แต่หากช่องที่สามารถเดินไปได้มีหมากขวางอยู่ ก็ให้ดูฝ่ายของหมากที่ขวาง หากเป็นฝ่ายเดียวกันจะไม่สามารถเดินไปยังช่องนั้นได้ แต่หากเป็นฝ่ายตรงข้ามสามารถเดินไปยังช่องนั้นเพื่อ <b>“กินหมาก”</b> ของฝ่ายตรงข้ามได้ โดยหมากตัวที่ถูกกินจะถูกนำออกนอกกระดาน ไม่สามารถนำมาเล่นต่อได้ (ทั้งนี้หมากบางชนิดจะมีข้อยกเว้นในการกินหมากอยู่ ต้องดูตามกฎการเดินหมากด้วย)</div><br>
		<center><img src="gui/content/thcapture.png" id="contentpic"><div id="description">การกินหมาก</div></center><br><br>
	<div id="content"><b>การเลื่อนขั้น</b> เมื่อเบี้ยของฝ่ายใดฝ่ายหนึ่งเดินไปถึงยังแนวเบี้ยของฝ่ายตรงข้าม จะต้องทำการเลื่อนขั้นเปลี่ยนเป็นเบี้ยหงายเสมอ</div><br>
		<center><img src="gui/content/thpromotion.png" id="contentpic"><div id="description">การเลื่อนขั้น</div></center><br><br>
	<div id="content">หากเดินหมากไปยังช่องที่หมากตัวนั้นสามารถกินขุนของฝ่ายตรงข้ามได้ในตาต่อไป จะขานเรียกตานี้ว่า <b>“รุก”</b> โดยตาต่อไปของฝ่ายตรงข้ามต้องนำหมากอื่นมาป้องกัน หรือเดินขุนหนีไปจากช่องที่ถูกเล็งกินอยู่ก่อนเท่านั้น</div><br>
		<center><img src="gui/content/thcheck.png" id="contentpic"><div id="description">การรุก(หมากขาวรุกหมากดำ)</div></center><br><br>
	<div id="content">ซึ่งหากขุนที่ถูกรุกอยู่ไม่สามารถเดินหนี, ป้องกันการถูกรุก หรือกินหมากที่รุกอยู่ได้ จะเรียกการรุกครั้งนี้ว่า <b>“รุกฆาต”</b> และฝ่ายที่ถูกรุกฆาตจะเป็นฝ่ายแพ้ไป</div><br>
		<center><img src="gui/content/thcheckmate.png" id="contentpic"><div id="description">การรุกฆาต(หมากขาวรุกฆาตหมากดำ)</div></center><br><br>
	<div id="content">แต่หากขุนไม่ได้ถูกรุก และผู้เล่นไม่สามารถเดินหมากตัวใดได้เลยหรือเดินขุนได้แต่จะถูกกินขุน จะเรียกตานี้ว่า <b>“อับ” หรือ “หมากจน”</b> ซึ่งผลการเล่นจะถือว่าเสมอกัน</div><br>
		<center><img src="gui/content/thstalemate.png" id="contentpic"><div id="description">หมากจน</div></center><br><br>
	<div id="content">หากมีการจับเวลา ฝ่ายที่ไม่สามารถรักษาเวลาการเล่นของตนได้จะเป็นฝ่ายแพ้เช่นกัน</div><br>
	<div id="content"><b>การเดินซ้ำหรือรุกล้อ</b> คือมีตาเดินที่ทำให้เกิดรูปของหมากบนกระดานซ้ำถึง 3 ครั้ง โดยไม่จำเป็นที่จะต้องเป็นตาเดินติดต่อกัน จะถือว่าเสมอกัน</div><br>
	<div id="content"><b>การนับศักดิ์</b> หรือการนับเพื่อขอเสมอ จะเกิดในช่วงปลายกระดาน ถ้าสามารถนับได้ครบตามเงื่อนไขจะถือว่าเสมอกัน โดยฝ่ายที่เป็นรองจะนับเพียงฝ่ายเดียวเท่านั้น ซึ่งจะนับตาเดินหมากของตน หากลืมนับตาใดไปถือเป็นความผิดของฝ่ายเป็นรองเอง จะให้นับต่อไปจากเลขสุดท้ายที่นับ ห้ามนับข้ามเด็ดขาด (ยกเว้นฝ่ายเป็นต่อจะอนุญาต) เช่นนับถึง 11 แล้วลืมนับไป 2 ตา เมื่อนึกออกก็ให้นับ 12 ต่อ ห้ามนับ 14
	การนับศักดิ์มี 2 แบบดังนี้</div><br>
	<div id="content"><b>๐ การนับศักดิ์กระดาน</b> จะเริ่มขอนับได้เมื่อทั้งสองฝ่ายไม่มีเบี้ยคว่ำ และฝ่ายเป็นรองเหลือหมากตั้งแต่ 2 ตัวขึ้นไป โดยให้ฝ่ายเป็นรองนับตาเดินของตนตั้งแต่ 1 ไปจนถึง 64 เมื่อนับถึง 64 ฝ่ายเป็นต่อจะมีโอกาสเดินอีก 1 ตา หากไม่สามารถรุกฆาตอีกฝ่ายได้ จะถือว่าเสมอ</div><br>
		<center><img src="gui/content/thboardcount.png" id="contentpic"><div id="description">การนับศักดิ์กระดาน</div></center><br><br>
	<div id="content">ระหว่างนับศักดิ์กระดานอยู่ ฝ่ายเป็นต่ออาจถูกกินหมากจนกลายเป็นรองได้ ในกรณีนี้ฝ่ายที่กลายมาเป็นรองก็มีสิทธิขอนับศักดิ์กระดานได้เช่นกัน โดยให้นับใหม่ตั้งแต่ 1 เสมอ ซึ่งถ้ากลับมาได้เปรียบอีกครั้ง (ได้เปรียบ -> เสียเปรียบ -> กลับมาได้เปรียบ) ฝ่ายเป็นรองก็มีสิทธิกลับมาขอนับศักดิ์กระดานได้ใหม่ แต่ต้องนับใหม่ตั้งแต่ 1 เช่นกัน ห้ามนับต่อจากเดิมเด็ดขาด</div><br>
	<div id="content">และถ้าระหว่างนับศักดิ์กระดานฝ่ายเป็นรองถูกกินหมากจนเหลือขุนเพียงตัวเดียว ฝ่ายเป็นรองก็มีสิทธิที่จะเลือกนับศักดิ์กระดานต่อจนครบ 64 หรือเปลี่ยนไปนับศักดิ์หมากก็ได้</div><br>
	<div id="content">ทั้งนี้ฝ่ายใดจะเป็นต่อหรือเป็นรองนั้นปกติจะดูที่จำนวนหมากที่เหลือของแต่ละฝ่าย แต่ก็มีบางกรณีที่เหลือหมากน้อยกว่า แต่ศักดิ์สูงกว่าเช่นกัน ซึ่งในส่วนนี้อาจต้องถามกรรมการในแต่ละการแข่ง หรือกำหนดให้เรียบร้อยกับอีกฝ่ายก่อนเล่นด้วย</div><br>
	<div id="content"><b>๐ การนับศักดิ์หมาก</b> จะเริ่มนับทันทีเมื่อฝ่ายเป็นรองเหลือขุนเพียงตัวเดียวเท่านั้น และทั้งสองฝ่ายไม่มีเบี้ยคว่ำ โดยเริ่มจากการนับตัวหมากทั้งหมดบนกระดานก่อน ได้จำนวนเท่าใดก็ให้นับศักดิ์หมากต่อจากจำนวนดังกล่าว เช่น ฝ่ายเป็นต่อมีหมาก 5 ตัว ฝ่ายเป็นรองมีหมาก 1 ตัว(ขุน) เท่ากับว่ามีตัวหมากอยู่บนกระดาน 6 ตัว ฝ่ายเป็นรองก็จะเริ่มนับที่ 7 โดยจะนับไปสุดที่ใดนั้น ให้ดูหมากที่ฝ่ายเป็นต่อมีดังนี้</div><br>
		<center><img src="gui/content/thpiececount.png" id="contentpic"><div id="description">การนับศักดิ์หมาก</div></center><br><br>
		<li id="content">มีเรืออยู่ 2 ตัว นับถึง 8</li>
		<li id="content">มีเรืออยู่ 1 ตัว นับถึง 16</li>
		<li id="content">ไม่มีเรือแล้ว แต่มีโคน 2 ตัว นับถึง 22</li>
		<li id="content">ไม่มีเรือแล้ว แต่มีโคน 1 ตัว นับถึง 44</li>
		<li id="content">ไม่มีเรือ และโคนแล้ว แต่มีม้า 2 ตัว นับถึง 32</li>
		<li id="content">หากไม่เข้าเงื่อนไขข้างบนเลย นับถึง 64</li>
	<div id="content">โดยปกติจะให้นับในเงื่อนไขตามศักดิ์สูงจากบนลงล่าง เช่นหากมี โคน 1 ตัว, ม้า 2 ตัว ให้นับ 44 (ไม่ใช่ 32 เพราะโคนมีศักดิ์สูงกว่าม้า) แต่ส่วนใหญ่แล้วจะให้ฝ่ายเป็นรองมีสิทธิ์ที่จะเลือกนับศักดิ์ที่น้อยกว่าได้</div><br>
	<div id="content">เงื่อนไขการเสมอจะเหมือนกับการนับศักดิ์กระดาน คือเมื่อฝ่ายเป็นรองนับจนครบแล้ว ฝ่ายเป็นต่อจะมีโอกาสเดินได้อีก 1 ตา หากไม่สามารถรุกฆาตอีกฝ่ายได้ จึงจะถือว่าเสมอ เช่นมีเรือ 1 ตัว พอนับถึง 16 แล้ว ให้ฝ่ายเป็นต่อเดินอีก 1 ครั้ง ก่อนจะถือว่าเสมอ</div>
	<li id="content">ผู้เล่นมักสับสนในการนับว่าจบเมื่อไร เช่นหากนับถึง 32 ฝ่ายเป็นรองที่เริ่มนับก่อนก็จะนับถึง 32 ก่อนฝ่ายเป็นต่อ ซึ่งฝ่ายเป็นต่อที่นับตามมาในใจยังเหลือเดินได้อีกตา เพราะทั้ง 2 ฝ่ายมีโอกาสเดินในจำนวนตาที่นับเท่ากัน ดังนั้นวิธีจำคือเวลาเริ่มนับคือที่ตาฝ่ายเป็นรอง เวลาสรุปผลคือที่ตาฝ่ายเป็นต่อ</li><br>
	<div id="content">และหากเริ่มนับศักดิ์หมากไปแล้ว แม้ฝ่ายเป็นรองกินหมากของฝ่ายเป็นต่อได้ก็ไม่จำเป็นต้องเริ่มนับใหม่แต่อย่างใด เช่นตอนเริ่มนับมีเรือ 1 ลำ หากเรือตัวนั้นถูกกิน ก็ยังคงนับต่อไปถึงแค่ 16 ได้ ทั้งนี้ขึ้นอยู่กับฝ่ายเป็นรองเอง จะนับใหม่หรือหยุดนับเมื่อใดก็ได้</div>
	<li id="content">ในบางกรณี ฝ่ายเป็นรองจะเล็งการนับศักดิ์หมาก 8 เพื่อเสมอ หากบนกระดานเหลือหมากมากกว่า 8 ตัว โดยฝ่ายเป็นรองจะปล่อยให้ฝ่ายเป็นต่อกินตัวที่ไม่ใช่ขุน ซึ่งหากฝ่ายเป็นต่อพลั้งกินไป แล้วฝ่ายเป็นรองหนีได้แม้เพียงตาเดียว เกมก็จะเสมอในทันที แต่หากปรากฏว่าเมื่อฝ่ายเป็นต่อกินแล้วรุกฆาตทันที ก็ยังถือว่าฝ่ายเป็นต่อชนะอยู่นั่นเอง</li><br>
		<center><img src="gui/content/thpiececount2.png" id="contentpic"><div id="description">การนับศักดิ์หมาก</div></center><br><br>
	<div id="content">การนับศักดิ์จะช่วยให้การแข่งขันไม่ยืดเยื้อ และยังทำให้ทั้งสองฝ่ายต้องระวังการเดินหมากมากขึ้น เพราะหากฝ่ายเป็นต่อคิดไม่รอบคอบ เดินยื้อไปมาก็จะโดนนับจนครบ แทนที่จะชนะก็กลายเป็นเสมอไป ส่วนฝ่ายเป็นรองก็จะมีเงื่อนไขในการทำให้เสมอเพิ่มขึ้น แต่ก็ต้องวางแผนให้รอบคอบจะได้ไม่พลาดเดินไปแพ้</div><br>
	<div id="content"><b>รุกไม่จนเพราะมีหมากไม่เพียงพอ</b> จะเกิดขึ้นได้เมื่อสำรวจบนกระดานพบว่าไม่เหลือหมากเพียงพอที่จะมีฝ่ายใดขานรุกฆาตกันได้ โดยที่เข้าเงื่อนไขหลักๆ ดังต่อไปนี้</div><br>
		<li id="content">เหลือขุน กับ ขุน</li>
		<li id="content">เหลือขุน และม้าตัวเดียว กับ ขุน</li>
		<li id="content">เหลือขุน และเบี้ยใดๆหรือเม็ดเพียงตัวเดียว กับ ขุน</li><br>
	<div id="content"><b>การขอยอมแพ้ / ขอเสมอ</b> สามารถขอเมื่อไหร่ก็ได้ แต่การขอเสมอต้องได้รับการยินยอมจากทั้งสองฝ่าย</div><br>
	<div id="content"><b>การผิดกติกา (Forfeit)</b> ฝ่ายที่โกง, ทำผิดกฎของเกม หรือผิดข้อตกลงในการแข่งขันจะถูกปรับเป็นฝ่ายแพ้</div><br>



</body>
</html>